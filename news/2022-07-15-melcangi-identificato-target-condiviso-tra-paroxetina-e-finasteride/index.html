<!DOCTYPE html>
<html lang="en">
<head>
  
  
    <meta charset="utf-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    
    
    <link rel="canonical" href="https://postssrisyndrome.github.io/postssrisyndrome/news/2022-07-15-melcangi-identificato-target-condiviso-tra-paroxetina-e-finasteride/">
    <link rel="shortcut icon" href="../../img/favicon.ico">
    <meta name="viewport" content="width=device-width, initial-scale=1.0, maximum-scale=1.0, user-scalable=0" />
    <title>Trovato meccanismo in comune tra paroxetina e finasteride che potrebbe spiegare le disfunzioni sessuali. Anche la paroxetina inibisce la PNMT, l’enzima responsabile della sintesi di adrenalina - Post-SSRI Syndrome</title>
    <link href="../../css/bootstrap-3.3.7.min.css" rel="stylesheet">
    <link href="../../css/font-awesome-4.7.0.css" rel="stylesheet">
    <link href="../../css/base.css" rel="stylesheet">
    <link rel="stylesheet" href="../../css/highlight.css">
    <link href="../../css/extra.css" rel="stylesheet">
    <!-- HTML5 shim and Respond.js IE8 support of HTML5 elements and media queries -->
    <!--[if lt IE 9]>
        <script src="https://oss.maxcdn.com/libs/html5shiv/3.7.0/html5shiv.js"></script>
        <script src="https://oss.maxcdn.com/libs/respond.js/1.3.0/respond.min.js"></script>
    <![endif]-->

    <script src="../../js/jquery-3.2.1.min.js"></script>
    <script src="../../js/bootstrap-3.3.7.min.js"></script>
    <script src="../../js/highlight.pack.js"></script>
    
    <base target="_top">
    <script>
      var base_url = '../..';
      var is_top_frame = false;
        
        var pageToc = [
          {title: "Trovato meccanismo in comune tra paroxetina e finasteride che potrebbe spiegare le disfunzioni sessuali. Anche la paroxetina inibisce la PNMT, l\u2019enzima responsabile della sintesi di adrenalina", url: "#_top", children: [
          ]},
        ];

    </script>
    <script src="../../js/base.js"></script> 
</head>

<body>
<script>
if (is_top_frame) { $('body').addClass('wm-top-page'); }
</script>



<div class="container-fluid wm-page-content">
  <a name="_top"></a>
    

    

    <h1 id="trovato-meccanismo-in-comune-tra-paroxetina-e-finasteride-che-potrebbe-spiegare-le-disfunzioni-sessuali-anche-la-paroxetina-inibisce-la-pnmt-lenzima-responsabile-della-sintesi-di-adrenalina">Trovato meccanismo in comune tra paroxetina e finasteride che potrebbe spiegare le disfunzioni sessuali. Anche la paroxetina inibisce la PNMT, l’enzima responsabile della sintesi di adrenalina</h1>
<p>Data: 15 Luglio 2022</p>
<p>Questo lavoro multidisciplinare dell'unità di ricerca coordinata dal Prof. R.C. Melcangi dell'Università degli Studi di Milano sugli SSRI, è stato pubblicato sulla rivista Journal of Molecular Structure. Link condivisibile con accesso e download libero al full text fino al 2 settembre: https://authors.elsevier.com/c/1fQ7v_WRZ2kK1).</p>
<p>Come è stato possibile trovare un nuovo off-target di paroxetina per la prima volta dopo ben 30 anni dalla sua commercializzazione?</p>
<p>È stato utilizzato un approccio multidisciplinare. La prima fase ha coinvolto un metodo computazionale innovativo, sviluppato da un ricercatore italiano a Milano, in grado di cercare, su tutto il proteoma strutturale umano (decine di migliaia di proteine), potenziali siti di legame del farmaco oggetto di studio, in questo caso la paroxetina.</p>
<p>È importante sottolineare che questo screening in silico non aveva lo scopo di trovare bersagli in comune con finasteride, ma tutte le proteine (off-target, cioè diverse dal trasportatore della serotonina) che potessero legarsi alla paroxetina per motivi squisitamente strutturali.</p>
<p>Tra i potenziali siti di legame restituiti dal software, tra i più probabili (in base alla loro struttura tridimensionale) è stata trovata la feniletanolamina N-metiltransferasi (PNMT), l'enzima che converte noradrenalina in adrenalina (ultima tappa della biosintesi delle catecolamine), coinvolta in diversi processi biologici, tra cui l'erezione.</p>
<p>A questo punto, naturalmente, la cosa che ha colpito i ricercatori è stata che lo stesso off-target era stato in precedenza trovato (dagli stessi ricercatori: Giatti, Silvia, et al. "Three-dimensional proteome-wide scale screening for the 5-alpha reductase inhibitor finasteride: identification of a novel off-target." Journal of medicinal chemistry 64.8 (2021): 4553-4566) per la finasteride, farmaco associato a disfunzioni sessuali, sia durante, che dopo la sospensione del farmaco, (come ormai i foglietti illustrativi riportano). Quindi è stato deciso di approfondire e verificare se effettivamente anche la paroxetina interagisce con l'enzima PNMT, come lo screening computazionale agnostico aveva suggerito.</p>
<p>Ulteriori analisi in silico, in questo caso il docking e la dinamica molecolare, hanno effettivamente confermato il risultato dello screening computazionale, nel senso che l'interazione farmaco-proteina sembrava effettivamente potersi realizzare senza problemi, peraltro nello stesso sito catalitico in cui si posiziona la noradrenalina per essere metilata e formare adrenalina. Questo fa pensare ad un’inibizione competitiva.</p>
<p>Dopodiché si è passati ai saggi sperimentali, dapprima in vitro, e poi in vivo: il saggio in vitro ha effettivamente riscontrato un'inibizione parziale dell'enzima PNMT, mentre quello in vivo ha misurato un ridotto livello di adrenalina (il prodotto della PNMT, appunto) nella ghiandola surrenale.</p>
<p>Entrambi gli esperimenti in vitro e in vivo quindi hanno confermato e validato il risultato dello screening computazionale, ovvero una parziale inibizione dell'enzima PNMT da parte di paroxetina.</p>
<p>Dato che l’adrenalina interviene nel meccanismo dell’erezione, in antagonismo con la noradrenalina, questi risultati suggeriscono che la disfunzione sessuale indotta dalla paroxetina può essere dovuta, almeno in parte, all'inibizione della PNMT. Si deve anche tenere conto che non tutti hanno gli stessi livelli di espressione dell'enzima, quindi per alcuni una sua inibizione anche parziale potrebbe avere effetti molto gravi.</p>
<p>Sono necessari ulteriori studi per confermare che questa inibizione è effettivamente causa o concausa della disfunzione erettile e per esplorare altri potenziali meccanismi con cui gli antidepressivi SSRI potrebbero indurre effetti collaterali sessuali, sia durante l'assunzione del farmaco, che dopo la sua sospensione.</p>
<p>Nel paper non viene discusso, ma questa inibizione potrebbe contribuire a spiegare anche altri effetti (emozionali, cognitivi, …?) della paroxetina, dato che l’adrenalina interviene in vari processi biologici.</p>
<p>Questo risultato è importante non solo perché trova un nuovo off-target inatteso mai trovato prima e che potrebbe spiegare disfunzioni sessuali, ma anche perché conferma che ci sono meccanismi in comune tra SSRI e finasteride, come i ricercatori avevano precedentemente ipotizzato, dato che finasteride e paroxetina condividono uno stesso bersaglio enzimatico (PNMT). Questo è un elemento inatteso che avvicina PSSD a PFS.</p>
<p>Per citare il paper:</p>
<p>Giatti, Silvia, et al. "Identification of a novel off-target of paroxetine: Possible role in sexual dysfunction induced by this SSRI antidepressant drug." <em>Journal of Molecular Structure</em> 1268 (2022): 133690
<a href="https://doi.org/10.1016/j.molstruc.2022.133690">[CrossRef]</a><a href="https://www.sciencedirect.com/science/article/abs/pii/S002228602201345X">[ScienceDirect]</a></p>
<p>Altro studio dell’università di Milano:</p>
<p>“I risultati ottenuti rivelano che la paroxetina influisce significativamente sui livelli di steroidi, solo nel colon ma non nel plasma. In particolare, le modificazioni degli steroidi osservate subito dopo il trattamento non sono sovrapponibili a quelle rilevate al momento della sospensione. Inoltre, il trattamento con paroxetina e la sua sospensione hanno un impatto diverso sulle popolazioni del microbiota intestinale. Complessivamente, questi risultati suggeriscono un effetto bifasico del trattamento farmacologico nell'intestino sia sulla steroidogenesi che sul microbiota.”</p>
<p>Fonte:</p>
<p>Diviccaro, Silvia, et al. "Paroxetine effects in adult male rat colon: Focus on gut steroidogenesis and microbiota." <em>Psychoneuroendocrinology</em> (2022): 105828. <a href="https://doi.org/10.1016/j.psyneuen.2022.105828">[CrossRef]</a></p>

  <br>
    

    <br>
</div>

<footer class="container-fluid wm-page-content">
  <p>Documentation built with <a href="https://www.mkdocs.org/">MkDocs</a> using <a href="https://github.com/gristlabs/mkdocs-windmill">Windmill</a> theme by Grist Labs.</p>
</footer>

</body>
</html>